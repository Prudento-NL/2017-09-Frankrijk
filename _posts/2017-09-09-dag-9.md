---
layout: post
title: Dag 9 - Een dagje regen
date: 2017-09-09
---

De weersvoorspelling is dat het gaat regenen. Na de koffie gelijk de tarp opgezet zodat alles droog blijft voor het geval de voorspelling klopt.<br> 

Rond 11.15 begint het te spetteren en niet veel later wordt het een echte regenbui. In de verte horen we het donderen. De wind steekt op waardoor we onder de luifel ook niet droog meer zitten door de regen die er onderdoor geblazen wordt. Toch maar even de tent in 'gevlucht'.<br>

Tijdens de buien de noodzakelijke boodschappen gedaan.<br> 

Rond 17.30 stopt het met regenen. Het plekje onder de tarp is redelijk droog gebleven op twee plekjes na waar een plaatselijk modderpoeltje is ontstaan. We zien morgen wel of het een beetje op wil drogen.<br>

In de avond nog even een rondje over de camping gelopen. Je loopt echt langs de rotswanden en langs het riviertje. Het is een schitterend terrein.<br>

Het kwik is niet boven de 16Â°C gekomen vandaag. Het ziet er naar uit dat het een koude nacht gaat worden.<br>

De les voor vandaag:<br>
**Ook al hang je een zak met fruit aan een touwtje in een boom, de mieren weten dit alsnog uitstekend te vinden.**


![Camping Laborde 1.](https://github.com/Prudento-NL/2017-09-frankrijk/blob/master/images/dag9.jpg?raw=true)
