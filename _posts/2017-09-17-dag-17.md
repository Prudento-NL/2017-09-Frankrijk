---
layout: post
title: Dag 17 - De terugreis
date: 2017-09-17
---

Vroeg uit de veren (07.00) om in te pakken en richting Nederland te vertrekken.
In het donker koffie zetten en de spullen in de tent inpakken; vooral oprollen en in de juiste zakjes doen.
Gisteravond nog een griepaanvalletje gehad die nu niet meer actief lijkt te zijn.
De tent gaat natuurlijk nat mee, dat zoeken we thuis wel weer uit.
De voorbereidingen van gisteren helpen mee en we zijn rond 09.00 op weg naar huis.

De eerste twee uur rijden we lekker in de zon maar daarna veranderd het snel en gaat het regenen.
Het verkeer valt de eerste uren erg mee. Vooral op de tolwegen is het erg rustig.
We hebben gekozen om via Toulouse, Limousin en Parijs terug te gaan en helaas ook gebruik te maken van de tolwegen.
Niet de snelste en kortste route, maar het is een route die we al een tijd niet gereden hebben.

In de loop van de dag wordt het steeds drukker, vooral op de wegen die geen tolwegen zijn.
Dan merk je ook des te meer wat een verschrikkelijke chauffeurs die Fransen zijn.
Lekker links of op de middelste baan blijven rijden met een veel te lage snelheid zonder dat daar enige aanleidng toe is.
Al snel zie je dat 'onze bejaarde medelanders' dat gedrag soepeltjes kopiÃ«ren (of deden ze dat altijd al).

Bij Parijs natuurlijk het nodige oponthoud door de altijd aanwezige drukte.
Ook hier weer de nodige verbazing dat er na al die jaren nog steeds geen oplossing gevonden is om het verkeer op een snelle manier langs Parijs leiden.
Het oponthoud duurt ongeveer een uur.

De hele weg is het gelukt om de snelheid niet te overschreiden.
Helaas bij Lille werden we vol in het licht gezet door een 70 km/h flitser.
Twee seconden ervoor waarschuwde Sophia dat de snelheid 70 km/h was i.p.v. 90 km/h.
Gas los en uit laten rollen was hier niet de beste oplossing.  
**Update 10-05-2018:** Nog steeds geen boete thuis ontvangen. Geluk of ......

23.30 bijna thuis, nog 15 minuten.
Op het navigatiesysteem staat ineens dat er oponthoud is van bijna 30 minuten.
De A9 is afgesloten richting de tunnels door een ongeval.
Gelukkig berekend het navigatiesysteem de alternatieve route richting de Waarderppolder en de randweg richting Velsertunnel.

Na 1430 km en een reistijd van 15 uur en 15 minuten (inclusief de stops) komen we thuis aan om 00.10.
