---
layout: post
title: Dag 4 - Naar het mooie weer
date: 2017-09-04
---

Na het ontbijt in het hotel zijn we om 08.30 vertrokken richting het goede weer, weg van de kust. We blijven de snelwegen vermijden en komen weer langs een aantal leuke dorpjes en uitdagende weggetjes.<br>

Rond 16.00 rijden we het terrein op van camping domaine Laborde in Monflanquin. De camping heeft verschillende niveaus qua plaatsen. Boven bij de faciliteiten (bar, restaurant enzo) is een soort prairie waar aan de randen de kampeerplaatsen zijn. Op twee lagere niveaus zijn nog meer kampeerplaatsen.<br>

Helaas mag de auto niet bij de tent staan. Een deel van de spullen blijft in de auto liggen omdat er simpelweg geen ruimte is in de tent. Daardoor hebben we een plekje uitgezocht dicht bij de parkeerplaats zodat we redelijk dicht bij de auto staan en niet al onze spullen voor de tent hoeven te leggen.<br>

Tijdens het opzetten van de tent nog even een buitje gehad. Hoewel de weervoorspelling goed is, hebben we toch ook maar even de tarp opgezet.<br>

De temperatuur is 24°C. Lekker. Bijna twee keer zo hoog als gisteren. Toen was de temperatuur 13°C.<br>

En weer een lesje geleerd.<br>
**Als je een haring in een wortel van een boom slaat, is het erg moeilijk om de haring er weer uit te krijgen.**
